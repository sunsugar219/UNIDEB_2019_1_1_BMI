BMI projekt
Követelmény specifikáció

1. Vezetői összefoglaló
Mivel programtervező informatikusként ülő munkát végzünk, ezért kiemelt 
fontosságú, hogy külön figyelmet fordítsunk az egészséges életmódra.
Ennek része az is, hogy a súlyunkat folyamatosan ellenőrizzük, és megelőzzük
az elhízást. Ennek nyomon követésére szükségünk lenne egy BMI kalkulátorra, amely 
a nem, magasság és súly alapján kiszámolja és kiértékeli a felhasználó
BMI indexét.

2. Jelenlegi helyzet
-hatékonyság: Jelenleg a testsúly nyomonkövetése mérleg és tükör segítségével,
esetleg papíron történik, ami nem biztosít objektív értékelést.
-elérhetőség: a képlet interneten elérhető, annak hiányában az nem 
kiszámítható ezen ismeret nélkül.
-helyesség: Pillanatnyilag a BMI index kiszámításában nem beszélhetünk helyességről, 
mert a papírra bármit írhatunk,  az nem jelzi nekünk, hogy nem helyes a leírt adat.
-használhatóság: Jelenlegi használhatóságról nem sokat említhetünk meg, hiszen a BMI 
index kiszámítására számológépet használhatunk, vagy akár papírt és írószert. 
A különböző kiértékelések pedig interneten olvashatóak.
-megbízhatóság: Egy kalkulátornál a megbízhatóság a számolásban, illetve a kiértékelésben 
nyilvánul meg. Jelenlegi helyzetben a kézi számolás például nem a legmegbízhatóbb, hiszen 
könnyen elszámolhatunk, így rossz értéket kapunk, és a kiértékelés is hibás lesz.    

3. Vágyálom rendszer
-helyesség: Mivel egy kalkulátorról beszélünk, fontos ennek helyessége, ami szükséges 
adatok beírásánál jelentkezik, mint például a magasság és súly megadása. 
Ezeknél pedig elengedhetetlen hibás adat megadása, tehát nem adhatunk meg például szöveges 
adatot.
-használhatóság: Egy olyan program kidolgozására van szükség, ami könnyedén használható 
bárhol és bármikor. Tehát egy mindennapokban használt eszközre fejlesztjük, ami nem más 
mint a mobiltelefon. 
-megbízhatóság: Bármilyen szoftvernél fontos a megbízhatóság. Egy kalkulátornál a 
pontos számításban jelenik meg, illetve a helyes kiértékelésnél. Ezért elengedhetetlen 
a képlet, illetve a pontos számolás.
-hordozhatóság: Olyan rendszerre van szükségünk, amely biztosítja, hogy bárhol,
bármikor ellenőrizhessük, hogy a súlyunk egészséges tartományban van-e. Ezt 
lehetőleg mobil eszközökön szeretnénk megvalósítani.
-hatékonyság: Fontos, hogy a program gyors kiértékelést mutasson, és ne csupán 
egy számot jelenítsen meg, hanem azt értékelje is ki.
-újrahasznosíthatóság: Olyan programra van szükségünk, amelyet később akár 
webes, vagy egyéb felületen is fel lehet használni részben vagy egészben.
-kompatibilitás: A tervezett redszer Android rendszert használó 
eszközökkel lesz kompatibilis, egyéb operációs rendszerek támogatása 
nincs tervezve.
-elérhetőség: A rendszer ingyenesen elérhető lesz a Play áruházban reklámokkal,
fizetős szolgáltatásokkal.

4. Jelenlegi folyamatok
-használhatóság: Nagyon kevés embert foglalkoztat a BMI index kiszámolása, ezért inkább 
hanyagolják az egészséges életmódót és a testsúly szabályozását. Tehát egy kalkulátor 
megkönnyítené az emberek dolgát, és még időt is spórolnak. 
-hordozhatóság: Jelenleg számológép és képlet segítségével számolható ki
objektív értékelés a testsúly nyomonkövetésére.
-hatékonyság: Ennek olyan alacsony a hatékonysága, hogy az emberek nagyon
kis százaléka használja a módszert.
-bővíthetőség: A program jelenleg csak a testtömeg indexet mutatja a
felhasználóknak. Tovább lehet fejleszteni a programot, úgy hogy az 
eredménytől függően tanácsokat, tippeket adjon hogy hogyan lehetünk 
egészségesebbek.
-kompatibilitás: A jelenlegi rendszer papírral, tollal és számológéppel
kompatbilis.

5. Igényelt üzleti feladatok
-helyesség: A szoftver képes kell legyen az adatok felismerésére, és a hibák kiküszöbölésére.
-használhatóság: Könnyen használható szoftver szükséges, ami bármikor, bárhol használható, 
és pontos információkkal szolgál, a kiegyensúlyozott életmódhoz. 
-megbízhatóság: Megbízható kiértékelésekkel szolgáljon, illetve a pontos számolás is 
elengedhetetlen egy kalkulátor számára.
-hordozhatóság: Fel kell készülnünk arra, hogy globálisan minél szélesebb körben
tegyük elérhetővé az alkalmazást.
-hatékonyság: Intuitív felhasználói felület létrehozása elengedhetetlen, hogy
minél egyszerűbben és gyorsabban adjon a program értékelhető eredményt.
-újrahasznosíthatóság: A program informatikai oldalról legyen könnyen értelmezhető
és egy újabb programban könnyen újrahasznosítható.

